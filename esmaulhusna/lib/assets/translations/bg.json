{
  "1": {
    "name": "Аллах",
    "translation": "Това име включва в себе си всички атрибути на прелест и съвършенство. С това име се зове само Единствения и Неповторим Бог, Който няма съперник или съдружник. Това име не може да се преведе на друг език и думи като „бог”, „божество” и т.н. не могат пълноценно да заместят думата „Аллах”."
  },
  "2": {
    "name": "ер-Рахман",
    "translation": "Всемилостивия; Който дарява блага на всички създания и Чиято милост е всеобхватна на този свят"
  },
  "3": {
    "name": "ер-Рахим",
    "translation": "Милосърдния; Който дарява блага на тези, които ги оползотворяват така, както Той е отредил; Чиято милост ще е само за вярващите в Съдния ден"
  },
  "4": {
    "name": "ел-Мелик",
    "translation": "Владетеля; Който владее цялата вселена"
  },
  "5": {
    "name": "ел-Куддус",
    "translation": "Пресветия; Който е чист и предпазен от грешки, несъсредоточеност, неспособност и от всякакви други недостатъци"
  },
  "6": {
    "name": "ес-Селям",
    "translation": "Даряващия мир; Който предпазва Своите раби от всякакви опасности и препятствия; Който поздравява сполучилите раби в Дженнета"
  },
  "7": {
    "name": "ел-Му’мин",
    "translation": "Осигуряващия; Който дарява вярата в сърцата на Своите раби; Който предпазва онези, търсещи убежище при Него, и дарява спокойствие"
  },
  "8": {
    "name": "ел-Мухеймин",
    "translation": "Наблюдаващия, Пазителя; Който наблюдава и пази всичко"
  },
  "9": {
    "name": "ел-ʿАзиз",
    "translation": "Всемогъщия; Който има надмощие над всичко и никога не може да бъде победен; Който е безподобен в силата, могъществото, ранга и величието Си; Който е способен да налага Своята воля"
  },
  "10": {
    "name": "ел-Джеббар",
    "translation": "Всеподчиняващия; Който има способността да накара създанията да правят това, което Той желае; Който поправя разрушеното и Който довършва незавършеното"
  },
  "11": {
    "name": "ел-Мутекеббир",
    "translation": "Преголемия, Превъзходния, Гордия; Който е над всичко и е върховен във величието Си; Който показва Своето величие във всяко нещо и по всякакви начини"
  },
  "12": {
    "name": "ел-Халик",
    "translation": "Сътворителя, Твореца; Който превръща нищото в нещо; Който определя съдбата на всичко, което сътворява"
  },
  "13": {
    "name": "ел-Бари’",
    "translation": "Създателя, Изкусния; Който сътворява всяко нещо по такъв начин, че цялото и неговите части да са в пълно съответствие и хармония"
  },
  "14": {
    "name": "ел-Мусаввир",
    "translation": "Ваятеля; Който сътворява всяко нещо със своя индивидуална форма и характер"
  },
  "15": {
    "name": "ел-Гаффар",
    "translation": "Многоопрощаващия; Който винаги е готов да опрости и прощава отново и отново"
  },
  "16": {
    "name": "ел-Каххар",
    "translation": "Всепобедния, Покоряващия; Който господства над всяко нещо и го кара да прави това, което Той желае"
  },
  "17": {
    "name": "ел-Веххаб",
    "translation": "Вседаряващия; Който дарява безкрайно изобилие; Който е най-щедър и постоянно дарява блага от всякакъв вид"
  },
  "18": {
    "name": "ер-Раззак",
    "translation": "Всепрепитаващия; Който дава препитание на всяка твар и осигурява всичко необходимо за създанията Си"
  },
  "19": {
    "name": "ел-Феттах",
    "translation": "Разкриващия, Отсъждащия; Който открива решение за всеки проблем и Който премахва препятствията; Който е най-върховен съдия"
  },
  "20": {
    "name": "ел-ʿАлим",
    "translation": "Всезнаещия; Който има пълно знание за всяко нещо"
  },
  "21": {
    "name": "ел-Кабид",
    "translation": "Сграбчващия; Който затруднява, ограничава и дава бедност и лишение"
  },
  "22": {
    "name": "ел-Басит",
    "translation": "Разпростиращия; Който избавя от затрудненията и разпростира изобилието Си"
  },
  "23": {
    "name": "ел-Хафид",
    "translation": "Снишаващия; Който намалява, снижава и унижава каквото пожелае и когото пожелае"
  },
  "24": {
    "name": "ер-Рафиʿ",
    "translation": "Възвишаващия; Който издига и извисява, каквото пожелае и когото пожелае"
  },
  "25": {
    "name": "ел-Муʿизз",
    "translation": "Въздигащия; Който дарява величие и слава и Който уважава, когото пожелае"
  },
  "26": {
    "name": "ел-Музилл",
    "translation": "Унизяващия; Който унижава и опозорява, каквото пожелае и когото пожелае"
  },
  "27": {
    "name": "ел-Семиʿ",
    "translation": "Всечуващия; Който чува всичко без да има уши или други материални органи"
  },
  "28": {
    "name": "ел-Бесир",
    "translation": "Всевиждащия; Който вижда и видимото и невидимото без да има очи или други материални органи и нищо не остава скрито от Него"
  },
  "29": {
    "name": "ел-Хакем",
    "translation": "Всевластващия; Който отсъжда най-добре, кара правдата да възтържествува и въздава на всекиго заслуженото"
  },
  "30": {
    "name": "ел-ʿАдл",
    "translation": "Справедливия; Който е най-справедлив и безпристрастен в оценките Си"
  },
  "31": {
    "name": "ел-Летиф",
    "translation": "Всепроникващия, Благосклонния; Който е изтънчен и фин, чист и неопетнен, не Го долавя нито един поглед, а Той долавя всичко и знае подробностите за всяко нещо; Който сътворява всичко по такъв начин, че то не може да бъде разбрано от хората; Който дарява блага на хората по най-неуловим и изкусен начин"
  },
  "32": {
    "name": "ел-Хабир",
    "translation": "Всеизвестения, Който има знание за най-скритите и съкровени неща; Който има знание за всички условия и състояния – навсякъде и по всяко време, скрити, видими и невидими, има знание за всички създания, за цялата вселена и за Отвъдния свят"
  },
  "33": {
    "name": "ел-Халим",
    "translation": "Нежния, Всеблагия; Който е най-милостив и снизходителен и никога не бърза да наказва Своите раби за техните грехове, а им дава време да се покаят и да се поправят. Неговата милост е над гнева Му и Той винаги е склонен да прости на покайващите се"
  },
  "34": {
    "name": "ел-ʿАзим",
    "translation": "Превеликия; Който е най-великолепен и няма равен във величието Си"
  },
  "35": {
    "name": "ел-Гафур",
    "translation": "Опрощаващия; Който опрощава и скрива недостатъците; Който опрощава греховете и кара грешниците да забравят за греховете си, за да не остане и следа от чувство на скръб в паметта им"
  },
  "36": {
    "name": "еш-Шекур",
    "translation": "Признателния; Който възнаграждава с благодарност; Който високо оценява добрите дела и е щедър във възнаграждението; Който е благодарен и признателен и възнаграждава за делата, сторени заради Него"
  },
  "37": {
    "name": "ел-ʿАлий",
    "translation": "Всевишния; Който е най-величествен, издигнат и възвишен"
  },
  "38": {
    "name": "ел-Кебир",
    "translation": "Големия; Който е безкрайно велик; Единственият, Чието съществуване е извън времето и пространството и не наподобява съществуването на кое да е създание"
  },
  "39": {
    "name": "ел-Хафиз",
    "translation": "Съхраняващия, Пазещия; Който закриля всичко (до определено време) от беди и нещастия; Който знае и помни с всички подробности деянията, които вършат създанията през живота си"
  },
  "40": {
    "name": "ел-Мукит",
    "translation": "Въздаващия; Който осигурява прехраната на всяко създание"
  },
  "41": {
    "name": "ел-Хасиб",
    "translation": "Преценяващия, Правещия равносметка; Който знае с всички подробности деянията на Своите раби, ще държи сметка за всяко нещо в Съдния ден и ще въздаде на всекиго заслуженото; Който е достатъчен за тези, които вярват в Него"
  },
  "42": {
    "name": "ел-Джелил",
    "translation": "Величествения; Който е владетелят на величието, великолепието и почитта"
  },
  "43": {
    "name": "ел-Керим",
    "translation": "Прещедрия; Който е безкрайно великодушен, благороден и щедър"
  },
  "44": {
    "name": "ер-Ракиб",
    "translation": "Наблюдаващия; Който е надзорник на всички създания и всички дела са под Негов контрол"
  },
  "45": {
    "name": "ел-Муджиб",
    "translation": "Откликващия; Който приема дуата; Който задоволява нуждите и желанията на тези, които Го зоват"
  },
  "46": {
    "name": "ел-Васиʿ",
    "translation": "Всеобхватния; Който има безкрайни способности и богатство; Който е толкова великодушен и щедър, че човек не може дори да си представи; Който обхваща всички създания със Своето изобилие и със Своята щедрост и Неговото знание е по-обширно от земята и небесата"
  },
  "47": {
    "name": "ел-Хаким",
    "translation": "Премъдрия; Чиито заповеди и действия са изпълнени с мъдрост"
  },
  "48": {
    "name": "ел-Ведуд",
    "translation": "Любещия; Който обича вършещите добрини и ги дарява с милостта Си; Който единствен трябва да бъде обичан и Чието приятелство трябва да бъде спечелено"
  },
  "49": {
    "name": "ел-Меджид",
    "translation": "Преславния; Чиято слава е най-велика и върховна"
  },
  "50": {
    "name": "ел-Баʿис",
    "translation": "Възкресяващия; Който дава живот на мъртвите; Който ще съживи всички Свои раби и ще ги изкара от гробовете в Съдния ден"
  },
  "51": {
    "name": "еш-Шехид",
    "translation": "Свидетеля; Който наблюдава и знае какво става навсякъде и по всяко време; Който свидетелства, че Той е единственият, в Когото трябва да се вярва"
  },
  "52": {
    "name": "ел-Хакк",
    "translation": "Истинния; Който съществува без да се променя; Чието съществуване е истина и Неговите слова и обещания са истина"
  },
  "53": {
    "name": "ел-Векил",
    "translation": "Довереника, Покровителя; Който управлява делата на тези, които прилежно ги вършат по Негова заповед, и го прави по-добре отколкото те могат"
  },
  "54": {
    "name": "ел-Кавий",
    "translation": "Всесилния; Който притежава безкрайна сила и мощ; Който е всесилен и всички сили произлизат от Него"
  },
  "55": {
    "name": "ел-Метин",
    "translation": "Непоколебимия; Който е силен, твърд и непоколебим; Който управлява цялата вселена и всичко създадено без никакво усилие или напрягане; Който е неуморим и притежава неограничена сила; Който не е зависим от никого и от нищо"
  },
  "56": {
    "name": "ел-Велий",
    "translation": "Приближения, Покровителя; Който обича, покровителства, пази и помага на Своите праведни раби, напътва ги, благославя ги, награждава ги и става приятел с тях"
  },
  "57": {
    "name": "ел-Хамид",
    "translation": "Всеславния; Който е възхваляван от всички създания и цялата слава принадлежи на Него"
  },
  "58": {
    "name": "ел-Мухси",
    "translation": "Преброяващия, Пресмятащия; Който знае броя и количеството на всяко нещо"
  },
  "59": {
    "name": "ел-Мубди’",
    "translation": "Творящия; Който сътворява всичко от нищото без да има образец"
  },
  "60": {
    "name": "ел-Муʿид",
    "translation": "Пресъздаващия; Който възстановява Своите създания след смъртта"
  },
  "61": {
    "name": "ел-Мухйи",
    "translation": "Съживяващия; Който дарява живот и жизненост"
  },
  "62": {
    "name": "ел-Мумит",
    "translation": "Умъртвяващия; Който умъртвява всичко живо"
  },
  "63": {
    "name": "ел-Хайй",
    "translation": "Вечноживия; Който е безсмъртен и вечен; Чието съществуване няма нито начало, нито край"
  },
  "64": {
    "name": "ел-Каййум",
    "translation": "Неизменния, Вездесъщия; Който не зависи от нищо и от никого и не изисква подкрепа от нищо и от никого; Който е всемогъщ, всезнаещ и поддържа съществуването на всяко създание, а Неговото съществуване не зависи от нищо и от никого"
  },
  "65": {
    "name": "ел-Ваджид",
    "translation": "Намиращия; Който намира каквото пожелае и когато пожелае"
  },
  "66": {
    "name": "ел-Маджид",
    "translation": "Славния; Който притежава най-великата слава и най-великото достойнство; Чието великодушие и щедрост са най-големи"
  },
  "67": {
    "name": "ел-Вахид",
    "translation": "Единния; Който е единствен, безподобен и неповторим в Своите същност, качества, имена, дела и постановления; Който няма нито баща, нито майка, нито съпруга или деца; Който нито е роден, нито е раждал; Който единствен трябва да бъде обожаван и на Когото единствено трябва да се кланяме"
  },
  "68": {
    "name": "ес-Самед",
    "translation": "Целта; Който няма никакви недостатъци и слабости, не изпитва потребност от нищо и няма физически нужди както създанията, които се хранят, дишат и т.н.; Който не се нуждае от нищо и от никого, не се нуждае от богослуженията на нито едно същество, а цялата вселена с всичко в нея се нуждае от Неговите заповеди и блага"
  },
  "69": {
    "name": "ел-Кадир",
    "translation": "Способния; Който може да направи каквото пожелае и както пожелае, без това да представлява трудност за него"
  },
  "70": {
    "name": "ел-Муктедир",
    "translation": "Мощния, Всесилния; Който подчинява на волята Си дори най-силните и могъщи създания"
  },
  "71": {
    "name": "ел-Мукаддим",
    "translation": "Връчващия; Който изнася на преден план и показва каквото пожелае"
  },
  "72": {
    "name": "ел-Му’еххир",
    "translation": "Забавящия; Който оставя на заден план и отлага каквото пожелае"
  },
  "73": {
    "name": "ел-Еввел",
    "translation": "Първия, Изначалния; Който съществува без начало, от вечността; Който е съществувал, когато нищо друго не е съществувало"
  },
  "74": {
    "name": "ел-Ахир",
    "translation": "Последния, Безкрайния; Който съществува безкрайно и вечно; Който единствен ще продължи да съществува, когато всичко друго изчезне"
  },
  "75": {
    "name": "ез-Захир",
    "translation": "Явния; Който е явен и много примери доказват Неговото съществуване; Чието съществуване е очевидно за рабите, които вярват в Него"
  },
  "76": {
    "name": "ел-Батин",
    "translation": "Скрития; Който е скрит и невидим, защото няма прилика между Него и Неговите създания; Който е невидим за рабите, които не вярват в Него; Който прониква навсякъде и е по-близо до Своите създания, отколкото тяхната близост до самите тях"
  },
  "77": {
    "name": "ел-Вали",
    "translation": "Управляващия; Който проектира, организира, ръководи и регулира всичко, което се случва в цялата вселена"
  },
  "78": {
    "name": "ел-Мутеʿали",
    "translation": "Всевишния, Който е по-възвишен от което и да е действие, състояние или мисъл, които създанията могат да имат; Който е по-върховен и по-велик дори и от най-възвишените представи на създанията за Него"
  },
  "79": {
    "name": "ел-Берр",
    "translation": "Благонравния, Който е толерантен и търпелив с всички Свои създания и Чиито добрини към тях са големи; Който удържа на обещанието Си"
  },
  "80": {
    "name": "ет-Тевваб",
    "translation": "Приемащия покаянието; Който е винаги готов да приеме разкаянието и да опрости греховете"
  },
  "81": {
    "name": "ел-Мунтеким",
    "translation": "Отмъщаващия; Който справедливо налага заслужено наказание на престъпващите и вършещите грехове"
  },
  "82": {
    "name": "ел-ʿАфувв",
    "translation": "Прощаващия, Извиняващия; Който прощава на всички, които се покаят искрено, сякаш никога не са вършили грехове"
  },
  "83": {
    "name": "ер-Ра’уф",
    "translation": "Състрадателния; Който е добър, мил и състрадателен с тези, които вярват в Него"
  },
  "84": {
    "name": "Малику-л-Мулк",
    "translation": "Владетеля на владението; Който е вечен и върховен владетел на всичко"
  },
  "85": {
    "name": "Зул Джеляли вел Икрам",
    "translation": "Притежаващия величието и почитта, Обладателя на величието и щедростта; Който притежава безкрайно величие и благородство"
  },
  "86": {
    "name": "ел-Муксит",
    "translation": "Разумния; Който извършва всичко уравновесено, хармонично и уместно"
  },
  "87": {
    "name": "ел-Джамиʿ",
    "translation": "Събиращия; Който събира каквото пожелае, когато пожелае и където пожелае; Който ще събере цялото човечество в Съдния ден на мястото, където ще се състои Съдът; Който поставя в ред, изправност и хармония всичко във вселената; в Когото са събрани всички добродетели и цялата възхвала"
  },
  "88": {
    "name": "ел-Ганий",
    "translation": "Пребогатия; Който не е подчинен или зависим от някого за нещо; Който е пречист от нуждите на човечеството или на другите създания и Чиито качества са достойни за възхвала"
  },
  "89": {
    "name": "ел-Мугни",
    "translation": "Обогатяващия; Който обогатява, когото пожелае, Който поставя край на нуждите"
  },
  "90": {
    "name": "ел-Маниʿ",
    "translation": "Препятстващия; Който не позволява да се случи нещо, което Той не желае, Който предотвратява злините"
  },
  "91": {
    "name": "ед-Дарр",
    "translation": "Вредящия; Който създава неща, които причиняват болка и страдание и нанасят вреда"
  },
  "92": {
    "name": "ен-Нафиʿ",
    "translation": "Даряващия полза; Който създава неща, които осигуряват добрина и полза"
  },
  "93": {
    "name": "ен-Нур",
    "translation": "Светлината; Който дарява светлина на цялата вселена, на лицата, разума и сърцата на Своите раби"
  },
  "94": {
    "name": "ел-Хади",
    "translation": "Напътстващия, Водителя; Който напътва, дарява успех и упътва Своите раби да вършат неща, които са полезни за тях самите и за околните; Който напътва и води Своите праведни раби по Правия път, за да се спасят в Съдния ден; Който направлява и позволява на Своите раби да постигнат целите си"
  },
  "95": {
    "name": "ел-Бедиʿ",
    "translation": "Великолепния изобретател; Който създава светове без образец и без подобие"
  },
  "96": {
    "name": "ел-Баки",
    "translation": "Вечния; Който съществува безкрайно; Който съществува от вечността и ще продължи да съществува във вечността"
  },
  "97": {
    "name": "ел-Варис",
    "translation": "Наследяващия; Който вечно има право на собственост над всичко; Който е истинският собственик на владението – всичко произлиза от Него и ще се върне при Него"
  },
  "98": {
    "name": "ер-Рашид",
    "translation": "Мъдрия, Напътстващия; Който ръководи всички Свои дела в съответствие с вечния Си план, с мъдрост и без да допуска грешки до тяхната най-последна съдба"
  },
  "99": {
    "name": "ес-Сабур",
    "translation": "Дълготърпеливия; Който притежава безкрайно търпение"
  }
}